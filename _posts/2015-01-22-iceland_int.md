Badmintonmót fullorðinna á Reykjavíkurleikunum hófst í dag. Mótið er gríðarlega skemmtilegt að þessu sinni en fjölmargir erlendir badmintonspilarar hafa lagt leið sína í TBR húsið í dag. Einnig eru margir Íslenskir spilar skráðir til leiks á mótið. Í dag var keppt í undankeppni í einliðaleik karla og kvenna.  
Davíð Phuong, leikmaður TBR, spilaði fyrsta leik við Jonathan Avery frá Englandi. Davíð hafði betur og sigraði 21-17, 21-17. Eftir að hafa fengið gefið á móti dananum David Kim Kristensen í næsta leik tapaði Davíð fyrir Mark Mohr Laursen Damgaard frá Danmörku.  
Kristófer Darri Finnsson sigraði einnig sinn fyrsta leik á móti englendingnum Ross Green 21-16, 21-18. Næsta leik fékk Kristófer gefinn og spilaði því við Egil Guðlaugsson, leikmann ÍA, um sæti í aðalkeppninni. Svo fór að Kristófer sigraði leikinn 21-17, 21-11 og er því kominn í aðalkeppnina þar sem hann mætir Mark Mohr Laursen Damgaard frá Danmörku í firsta leik.  
Tbr-ingarnir Sigurður Sverrir Gunnarsson og Birkir Steinn Erlingsson mættust í fyrsta leik sínum. Svo fór að Birkir sigraði 21-16, 21-6 en hann tapaði síðar næsta leik um sæti í aðalkeppninni gegn dananum Frederik Aalestrup 21-12, 24-22.  
Íslandsmeistarinn Kári Gunnarsson spilaði sinn fyrsta leik gegn Joel Eipe. Kári hafði betur gegn dananum sem þurfti að gefa leikinn í annari lotu og fór því leikurinn 21-11, 11-3. Næsti leikur var gegn öðrum dana, Jeppe Bruun Christensen og hafði Kári betur 21-18, 21-16 og tryggðu sér þar með sæti í aðal keppninni sem byrjar á morgun.  
Þá sigraði Arna Karen Jóhannsdóttir englendinginn Emily Beach nokkuð örugglega 21-12, 21-13. Þá áttu hún og Lína Dóra Hannesdóttir næsta leik um sæti í aðalkeppninni. Svo fór að Arna sigraði Línu 21-8, 21-16.  
Mótið fer frábærlega af stað og stefnir í frábæra helgi. Meira um mótið má sjá [hér](http://tournamentsoftware.com/sport/tournament.aspx?id=2955878E-B702-4DCE-8A41-ED615BF38A5F).  
