---
title: Einliðaleiksmót TBR.
date: 2016-09-12 00:00:00 +00:00
layout: post
subtitle: Fyrsta mót tímabilsins.
cover_image: em-2014-145.jpg
excerpt: Keppnistímabilið hófst um helgina.
author:
  name: Ívar Oddsson
  twitter: ivaroddsson
  bio: Vefhönnuður.
  image: tbr_logo.jpg
---

Keppnistímabilið 2016-2017 hófst með Einliðaleiksmóti TBR um helgina þar sem var, eins og nafnið gefur til kynna, eingöngu spilað í einliðaleik karla og kvenna. Sá háttur var á að einungis þeir 16 spilarar sem verma efstu sætin á styrkleikalista BSÍ í hvorum flokki fyrir sig fengu þátttökurétt á mótinu. Keppni fór fram á laugardaginn og kláraðist mótið þá og þykir hafa tekist vel til. Leikar enduðu þannig að Eiður Ísak Broddason fór með sigur af hólmi í karlaflokki þegar hann sigraði Kristófer Darra Finnson í æsispennandi úrslitaleik sem endaði 30-29 og 21-17. Í kvennaflokki bar Margrét Jóhannsdóttir sigur úr býtum þegar hún lagði Sigríði Árnadóttur 21-8 og 21-11. 
